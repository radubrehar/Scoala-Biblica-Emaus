\newpage

\section*{Lecția 2}

\subsection*{O mântuire sigură}

Cum poate şti o persoană că este mântuită? Citeşte cu atenţie punctele următoare de la 1-4 şi asigură-te că le înţelegi pe fiecare în parte.

\begin{enumerate}
	\item Biblia este Cuvântul lui Dumnezeu adevărat. Poţi avea încredere în el – Dumnezeu nu poate să mintă.
	
	\item Biblia spune că eşti mântuit dacă te pocăieşti de păcatele tale şi crezi în Domnul Isus Hristos ca Mântuitor al tău. Cum te pocăieşti? Te pocăieşti când îţi schimbi direcţia minţii cu privire la păcat şi la tine însuţi. Conştientizezi că eşti un păcătos şi te întorci de la păcatele tale, cerându-I Domnului Isus Hristos să fie Salvatorul tău. Tu eşti cel care decide să facă această schimbare completă în viaţa ta. Pe măsură ce citeşti Biblia, înveţi cum să urăşti păcatul şi înveţi mai mult despre Hristos.
	
	\item Acum gândeşte-te la aceasta: ai venit vreodată la Hristos, mărturisind că eşti un păcătos şi că meriţi să fi pedepsit pentru păcatele tale? I-ai cerut să te mântuiască? L-ai primit vreodată ca fiind Cel care a murit în locul tău şi care a fost pedepsit pentru păcatele tale?
	
	\item Dumnezeu îţi spune în Biblie că dacă ai făcut aceste lucruri, eşti mântuit. Cu alte cuvinte, poţi fi sigur de mântuirea ta datorită lucrurilor pe care Dumnezeu ţi le spune în Biblie. Este foarte important ca tu să înţelegi aceste lucruri. 1 Ioan 5:13 ne învaţă aceasta. Fiecare creştin ar trebui să memoreze acest verset: ,,V-am scris aceste lucruri ca să ştiţi că voi care credeţi în Numele Fiului lui Dumnezeu aveţi viaţa veşnică.''
\end{enumerate}

Priveşte din nou la cuvântul ştiţi. Ioan le-a scris celor care au crezut în Hristos, pentru ca ei să poată fi siguri că au şi că vor avea mereu viaţa veşnică. Eşti mântuit dacă crezi în Hristos. Biblia spune asta, iar Biblia este Cuvântul lui Dumnezeu pentru tine.

Mulţi oameni vor să simtă că sunt mântuiţi. Ei spun „Eu cred, dar nu mă simt cu nimic diferit.” Ei aşteaptă nişte sentimente misterioase să vină asupra lor, nişte sentimente pe care nu le-au mai avut înainte şi pe care nu le pot explica. Când acest lucru nu se întâmplă sunt îngrijoraţi. Dumnezeu nu vrea ca tu să depinzi de sentimente. El vrea ca tu să ştii că eşti mântuit pe baza a ceea ce îţi spune El în Cuvântul Lui. Deseori sentimentele se schimbă foarte repede şi nu pot fi de încredere. Cuvântul lui Dumnezeu nu se schimbă niciodată. Încrede-te în Biblie, nu în sentimentele tale. Dar te-ai putea întreba: „Nu ar trebui ca o persoană să se simtă fericită atunci când e mântuită?” Ba da, dar această persoană trebuie să ştie că este mântuită înainte de a se simţi fericită. Mai întâi vine siguranţa şi abia mai târziu  vin şi sentimentele. Ea ştie că este mântuită pentru că Biblia spune asta. Eşti fericit pentru că ştii că eşti mântuit.

Pe lângă Cuvântul lui Dumnezeu, mai sunt şi alte căi prin care o persoană poate şti că este mântuită:

\begin{enumerate}

	\item Cel mântuit îi iubeşte pe ceilalţi creştini (1 Ioan 3:14).

	\item Celui mântuit Duhul Sfânt îi vorbeşte în adâncul inimii, spunându-i că este mântuit. Aceasta este numită mărturia Duhului (1 Ioan 5:10 şi Romani 8:16). Duhul Sfânt le dă bucurie şi pace celor care cred în Hristos şi le vorbeşte creştinilor prin Biblie.
	
	\item Cel mântuit urăşte păcatul şi iubeşte ceea ce este drept. Un creştin poate să cadă uneori în păcat, dar păcatul nu mai domneşte în viaţa lui (Romani 6:14). El nu mai continuă să facă lucruri păcătoase.
	
\end{enumerate}

Un creştin trebuie să crească în viaţa de credinţă. Aceasta îl va face tot mai sigur de mântuirea sa. Aceaste lucruri te vor ajuta să creşti ca şi creştin:

\begin{enumerate}

	\item Citeşte Biblia în fiecare zi şi crede-o din toată inima ta.
	
	\item Roagă-te Domnului ca El să întărească credinţa ta pe măsură ce citeşti Cuvântul Lui Sfânt.
	
	\item Spune şi altora despre Cel care te-a mântuit de păcatele tale.
	
\end{enumerate}


Dacă nu eşti cu adevărat sigur că eşti creştin, iată ce trebuie să faci. Spune-I Domnului că nu eşti sigur dacă eşti mântuit, dar că vrei să fi mântuit chiar acum. Spune-I că ştii că eşti un păcătos pierdut şi că vei merge în iad dacă mori în starea în care eşti acum. Crede că Domnul Isus Hristos a murit pe Crucea Calvarului ca să plătească preţul pentru păcatele tale şi că poate şi vrea să te salveze. Primeşte-L pe Domnul Isus ca Mântuitor al tău.

Acum deschide la Faptele Apostolilor 16:31. Ce spune acest verset că se va întâmpla dacă vei crede în Domnul Isus Hristos? Afirmă că astfel vei fi mântuit. Acesta este Cuvântul lui Dumnezeu. Crede-l. Satan poate încerca să te facă să te îndoieşti de mântuirea ta. Când aceasta se întâmplă, ar trebui să deschizi în Fapte 16:31, Ioan 1:12, Ioan 3:36, Ioan 5:24 sau Romani 10:9. Arată-i că Dumnezeu spune că eşti mântuit pentru că ai crezut în Hristos. Satan nu va putea să te întristeze cu îndoieli dacă îi arăţi Cuvântul lui Dumnezeu.
